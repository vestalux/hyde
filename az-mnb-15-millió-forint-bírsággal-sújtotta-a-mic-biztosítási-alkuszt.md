---
title: Az MNB 15 millió forint bírsággal sújtotta a MIC Biztosítási Alkuszt
date: 2019-10-16 00:10:00
order: 

---
![](/uploads/MNB_logo.jpg)

Az MNB 15 millió forint bírsággal sújtotta a MIC Biztosítási Alkusz Kft.-t‼️  
⚠️Az ok, hogy csak egyetlen biztosító konstrukcióját kínálta ügyfeleinek az alkusz.  
⚠️ Pontatlanságok, hiányosságok merültek fel a biztosításközvetítő adatszolgáltatásban is, az oktatási nyilvántartása, összeférhetetlenségi szabályzata, közvetítőinek bejelentése, illetve az ügyféltájékoztatás és panaszkezelés kapcsán.  
A vizsgálat során az MNB megállapította, hogy a MIC nem felel meg az alkuszi működés feltételeinek, mivel nem elemez és ad át elegendő számú, egymással versengő biztosítási ajánlatot megbízóinak. Az alkusz jogállása szerint az ügyfelek megbízásából dolgozó, a nekik legmegfelelőbb terméket megkereső független közvetítő. Emellett a biztosítási szerződések megkötésének előkészítésekor nem a jogszabályi előírásoknak megfelelően adta át a biztosító igényfelmérő dokumentumát az érintett ügyfeleknek.  
‼️Az MNB kötelezte az alkuszt többek között arra, hogy a biztosítási szerződések megkötése előtt kellő számú, a piacon hozzáférhető konstrukciót elemezzen, s adja át annak eredményét az ügyfelek számára.  
‼️Az MNB kötelezte a MIC-et az egyéb feltárt jogsértések megszűntetésére is, illetve – határidők kitűzésével – arra is, hogy erről írásban számoljon be a jegybanknak.  
forrás:Magyar Nemzeti Bank