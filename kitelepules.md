---
layout: about
title: Pénzügyi Navigátor
description: 'Pénzügyi fogyasztóvédelem célja, hogy segítsük a lakosságot a  pénzügyi
  vállalkozásokkal, szolgáltatókkal szemben felmerülő  vitás ügyek megoldásában, tanácsot
  adjunk  pénzügyi döntéseikben, pénzügyi tudatosságuk fejlesztésében.

'
menu: true
order: "2"

---
**Pénzügyi Navigátor a tudatos fogyasztókért**

A Magyar Nemzeti Bank alapokmányában rögzített kiemelt feladata a fogyasztók pénzügyi tudatosságának növelése, a pénzügyi kultúra fejlesztése. A tudatos fogyasztói társadalom kialakítása, a megalapozatlan, helytelen fogyasztói döntésekből adódó félreértések és károk csökkentése érdekében az MNB proaktív pénzügyi fogyasztóvédelmi tájékoztató tevékenységet végez, professzionális ügyfélszolgálatot működtet, továbbá társintézményekkel, valamint a civil és a kereskedelmi-szolgáltató szféra szereplőivel működik együtt.

A mindennapi életben hasznos, pénzügyekkel kapcsolatos információk a Pénzügyi Navigátor tájékoztatóanyagokban érhetők el. A Pénzügyi Navigátor eszközrendszer pénzügyi fogyasztóvédelmi honlapból, tematikus füzetsorozatból, oktató- és egyperces kisfilmekből, termékválasztást és tudatos döntést segítő keresőkből és kalkulátorokból, valamint mobilapplikációból áll.

A megalapozott pénzügyi döntést ösztönző tájékoztatás mellett az MNB a panaszos helyzetek kezeléséhez is segítséget nyújt. A budapesti Krisztina körúton található ügyfélszolgálat munkatársai személyesen, telefonon és írásban is rendelkezésre állnak, míg a fővárostól távol élő fogyasztók az MNB-vel együttműködő Pénzügyi Navigátor Tanácsadó Irodahálózat szakértőihez fordulhatnak számos vidéki városban.

Pénzügyi Navigátor. Utat mutat a pénzügyekben.

[**www.mnb.hu/penzugyinavigator**](http://www.mnb.hu/penzugyinavigator)

***