---
title: Utazás előtti hasznos információk
date: 2019-06-27 00:06:00
order: 

---
![](/uploads/utazás.jpg)

A bőröndünkben legyen ott az utasbiztosítás is. Fontos infók:  
MIKORTÓL KEZDŐDIK AZ UTASBIZTOSÍTÁSI VÉDELEM?  
A kötvényen szereplő kezdődátumtól, külföldi tartózkodás idejére.

A NAGY SIETSÉGBEN ELFELEJTETTEM UTASBIZTOSÍTÁST KÖTNI, MEGKÖTHETEM, AKKOR IS HA MÁR KÜLFÖLDÖN VAGYOK?

Nem, az utasbiztosítás kizárólag az utazás megkezdése előtt köthető meg. Az utazás megkezdése után (akár online) megkötött szerződés érvénytelen. Lehetőség van viszont a megkötött utasbiztosítás szükség szerinti meghosszabbítására, akár külföldről is. Ilyen igény esetén a biztosító assistance-központját kell felhívni.

KÜLFÖLDI BETEGSÉG, BALESET ESETÉN MI A TEENDŐ?  
A biztosítótársaságok asszisztencia szolgálatát érdemes felhívni. A segélyszolgálat nem csupán tanácsokat ad nekünk anyanyelvünkön, hanem a regisztrációt követően a minket ellátó egészségügyi intézmény felé fizetési garanciát is nyújt, így nem kell ott helyben rendeznünk kiadásainkat. Ekkor a számlát nem mi, hanem biztosító partnerünk kapja és ezt a számlát ők is rendezik.  
Amennyiben - a segélyszolgálat igénybe vétele nélkül - mi magunk rendezzük a balesetből, betegségből eredő kiadásainkat, úgy a biztosító társaságok a hazaérkezést követően térítik a számláinkat, de csak meghatározott – nem túl magas - összegig. A kár megtérítéséhez a biztosítók az eredeti számlák bemutatásához ragaszkodnak.  
HA NEM SIKERÜLNE TELEFONÁLNI?  
Ha állapotunk nem tenné lehetővé a telefonálást úgy kezelőorvosunk, vagy hozzátartozónk feladata a telefonálás. A telefonálás után az ügymenet azonos az előző pontban foglaltakkal.  
KÁRRENDEZÉSI FELADATOK HA HAZAÉRKEZTÜNK  
A kárunkat a hazaérkezést követően mindenképpen jelentsük be biztosító partnerünknél. A kárbejelentésre akkor is szükség van, ha telefonon sikerült mindent még külföldön elintéznünk. A kárbejelentést írásban tegyük meg (levélben vagy faxüzenetben), de előtte érdemes telefonon érdeklődni a kárügyintézésről.  
KÜLFÖLDI ÁLLAMPOLGÁR KÖTHET-E UTASBIZTOSÍTÁST?  
Az oldalunkon keresztül külföldi állampolgár abban az esetben köthet utasbiztosítást, amennyiben magyarországi lakcímkártyával és magyar társadalombiztosítással rendelkezik, a biztosításkötés időpontjában Magyarországon tartózkodik és nem hazájába, hanem 3. országba utazik.