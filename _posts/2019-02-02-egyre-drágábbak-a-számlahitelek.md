---
title: Egyre drágábbak a számlahitelek
date: 2019-02-02 00:00:00 +0100

---
Több bank már tavaly ősszel drágított, az Unicredit pedig most február 1-jétől emeli fel a számlahitelekre felszámított kamatot. Ez sem kellemes, de az sokkal több pénzt vehet ki az ügyfelek zsebéből, hogy manapság egyre több bank határoz meg konkrét lejárati időt.

A Magyar Nemzeti Bank (MNB) adatai szerint tavaly novemberben a számlahitelek átlagos kamata 20,37 százalék volt. Az év első 11 hónapjában így az Azénpénzem.hu kalkulációja szerint 20,25 százalék kamattal vehettek fel ilyen kölcsönöket a banki ügyfelek. Ugyanebben az időszakban egy évvel korábban még 19,96 százalékra számoltuk ki a szerződésekben szereplő feltételek alapján a 11 havi átlagkamatot.

A számlahitelek költsége tehát emelkedni kezdett (erre lehet még tér, hiszen 2016-ban majdnem 22 százalékos kamatot terheltek a takarójukat tovább nyújtó folyószámlásokra). Az OTP tavaly ősszel emelt kamatot, 2018 októberének közepétől a korábbi 21,2 százalék helyett 21,37 százalékot számítanak fel (a részleteket itt nézheti meg). Úgy tűnik, 2019 eleje sem marad kamatemelés nélkül. Az Unicreditnél február 1-jétől nő a számlahitel kamata. Akkortól a mostani 19,89 százalék helyett az ügyfeleknek már 20,13 százalékot számítanak fel.

Érdemes felidézni, hogy az MKB ügyfelei is drágulást érzékelhettek 2018 utolsó negyedévében. A bank ősztől a korábbi 16,75 százalék helyett 17,75 százalékos kamatot számít fel a számlahiteleseknek. (Sokkal kedvezőbb volt a Frissítő néven kínált számlahitel, de azt már régóta nem lehet újonnan igényelni.) Részletfizetési megállapodás esetén a háromhavi Bubor (jelenleg 0,14 százalék) plusz 12 százalékpont a kamat.

Helyenként a régebbi rutin nagyok sokba kerülhet

Utóbbi, más bankoknál is egyre nagyobb előszeretettel alkalmazott konstrukció is rávilágít arra, hogy alaposan megváltoztak a számlahitelek. Ezek régebben kivétel nélküli valamiféle gördülő kölcsönt (rulírozó hitelt) jelentettek. Szinte szó szerint a takaró nyújtásához lehetett felhasználni ezeket, áthidalva például, ha az egyik hónapban az a bizonyos takaró valamiért kisebb lett. Amint azonban a pénzt beérkezett, automatikusan törlesztődött a kölcsön. Könnyű belátni, hogy ezekben az esetekben a pluszpénz ára is csekélyebb. Csak akkora és annyi napra szóló kamatot kellett fizetni, amennyit a ténylegesen igénybevett kölcsön indokol.

Egyre több bank határoz meg azonban manapság konkrét lejárati időt. Például a K&H a számlahitelről közzétett reprezentatív példájában azzal számol, hogy a hitelkeretet a futamidő első napján teljes egészében elérhetővé válik, egy év múlva pedig „lejár”. Egy 375 ezer forintos keret esetében az ügyfél havonta 6875 forintot fizet kamatként, 12 hónap után pedig egyben törlesztenie kell a 375 ezer forintot. A K&H új bankszámlásai indulásként csak maximum 100 ezer forintos hitelkeretre számíthatnak. A számlahitel az Unicreditnél is egy éves futamidejű.

A hitelkeretek terén is akad változás. A CIB a korábbi 75 ezer forint helyett már csak azokkal áll szóba, akik legalább 100 ezer forintot igényelnek. Az OTP-nél (ahol a számlahitel még ugyanazt jelenti, mint régen) a maximális keretet emelték 1,5 millió forintról kétmillióra. Az Erste a korábbi kétszeres helyett már a számlára érkező jövedelmek háromszorosát is biztosítja. Itt is van azonban (egy éves) futamidő, ami hitelbírálatot követően hosszabbítható meg.

A számlakölcsönöknek itt nézhet utána

Ha ezt hasznosnak találta, lájkolja és kövesse az azénpénzem facebook oldalát, és látogassa meg máskor is közvetlenül honlapunkat!

Forrás : Az Én Pénzem