---
title: Csalók kérnek bankkártyaadatokat a NAV nevében
date: 2021-01-18 00:01:00
order: 

---
![A képen a következők lehetnek: , szöveg, amely így szól: „Vigyázz, hogy kiben bízol. Az ördög is egyszer angyal volt.”](https://scontent-vie1-1.xx.fbcdn.net/v/t1.0-9/140143309_1134406156992221_6046870191611722686_n.jpg?_nc_cat=106&ccb=2&_nc_sid=730e14&_nc_ohc=cHxTl9Ng2XgAX-7ziJP&_nc_ht=scontent-vie1-1.xx&oh=1393fb16703177658994520e62d6ea1d&oe=6034D312)

Több bejelentés is érkezett a Nemzeti Adó- és Vámhivatalhoz (NAV), miszerint adathalászok kíséreltek megszerezni ügyfélkapus bejelentkezési és bankkártyaadatokat.

 Senki ne dőljön be!

Elektronikus kommunikáció során az adathalászok megpróbálnak bizalmas információkat szerezni. A NAV nevében írt adó-visszatérítés lehetőségére felhívó elektronikus levelek, SMS-ek hibás nyelvi fordulatokat, tegező megszólítást, értelmezhetetlen szövegrészleteket tartalmaznak.

A csaló e-mailek és SMS-ek általában egy linket is tartalmaznak, ami a gyanútlan ügyfelet egy felugró űrlapra vagy honlapra vezeti. Az űrlapon a csalók általában a bankkártyák hátlapján található háromjegyű számot, az úgynevezett CVV/CVC kódot vagy az ügyfélkapus bejelentkezési adatokat kérik. Ha valaki megadja a bankkártyaadatait, számolnia kell azzal, hogy illetéktelenek pénzt emelhetnek le számlájáról.

A NAV soha, semmilyen körülmények között nem kér bankkártyaadatokat!