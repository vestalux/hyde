---
title: A magyar gazdaság 2-4 éven belül készpénzmentessé válhat
date: 2020-10-19 00:10:00
order: 

---
![Nem érhető el leírás a fényképhez.](https://scontent-vie1-1.xx.fbcdn.net/v/t1.0-9/123543612_1079361279163376_8521175568937547449_o.jpg?_nc_cat=106&ccb=2&_nc_sid=730e14&_nc_ohc=t1Dt3JObGH4AX_iSYWX&_nc_ht=scontent-vie1-1.xx&oh=bf2acb46835391d854c7475b83a3aa34&oe=60214E49)

A készpénzmentes gazdaság a magyar cégvezetők 34 százaléka szerint négy, 38 százaléka szerint pedig már két éven belül kialakulhat, Európában viszont a teljes digitalizációra a cégvezetők 28, illetve 29 százaléka számít kettő, illetve négy éven belül – derül ki az Intrum követeléskezelő felméréséből.

Az Intrum évente készíti el Európai Fizetési Jelentését, amelyhez az idén 29 európai országban 10 000 vállalattól, Magyarországon 445 cégtől gyűjtött adatokat pénzügyi működésükről február és május között.

Deszpot Károly, az Intrum kereskedelmi és fejlesztési igazgatója úgy vélte, hogy a magyar cégvezetők talán túl optimisták, ugyanis a Magyar Nemzeti Bank adatai szerint az elektronikus fizetés terjedése ellenére is tovább nőtt a készpénzben tartott megtakarítások aránya és a forgalomban levő készpénz mennyisége. A jegybank nyilvántartása szerint 2020 júniusának végére rekordmennyiségű, 6965,3 milliárd forintnyi készpénz volt a háztartásoknál.

A kutatás azonban arra is rámutatott, hogy a magyar cégek nem egységesen ítélik meg a pénzügyi digitalizációt: a válaszadók jelentős része tart attól, 37 százalékuk pedig úgy nyilatkozott, hogy plusz költségeket okozna vállalatának.

Azt ugyanakkor a többség elismeri, hogy a digitalizáció jelentősen megkönnyítené a könyvelést és gyorsítaná a fizetéseket.

(Forrás: MTI)