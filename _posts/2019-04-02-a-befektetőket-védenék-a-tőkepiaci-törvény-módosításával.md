---
title: A befektetőket védenék a tőkepiaci törvény módosításával
date: 2019-04-02 00:00:00 +0200
menu: false
order: ''

---
**![](/uploads/11.jpg)Egy értékpapírokat minősítő és azok kibocsátásához tanácsokat nyújtó cég alapítására kap lehetőséget a tőzsde a tőkepiaci törvény módosítása által.**

A kivételes eljárásban tárgyalt változtatást vasárnap nyújtotta be a **Pénzügyminisztérium**, hétfői ülésén támogatta az **Országgyűlés** törvényalkotási bizottsága, és arról már kedden szavazhat a Ház.

_Gion Gábor_, a Pénzügyminisztérium pénzügyekért felelős államtitkára elmondta: a változtatás a befektetők védelmét szolgálja.

A javaslat gyors tárgyalását azzal indokolta, hogy a pénzintézetek már január 1-je óta adhatnak ki értékpapírokat. Cél, hogy ennek során ne bocsáthassanak ki a bankok olyan bonyolult összetételű kötvényeket, mint amilyenek a tíz évvel ezelőtti válságot is kiváltották.

(forrás: kamaraonline.hu)