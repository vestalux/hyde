---
title: Szigorította az ÁKK a lakossági állampapírok értékesítésének szabályait
date: 2019-10-10 00:10:00
order: 

---
![](/uploads/10.jpg)

Szigorította a lakossági állampapírok értékesítését az Államadósság Kezelő Központ (ÁKK) Zrt: október 14-től a forgalmazók nem fogadhatnak el lakossági állampapírt fedezetként semmilyen hitel-, kölcsön- vagy egyéb ügylethez (például lombardhitel, derivatív ügyletek).

Az államadósságkezelő a változtatást a kibocsátói célok védelmével magyarázta. A magyar állam – mint kibocsátó – szándéka, hogy a lakosságnak szánt állampapírok kizárólag a tényleges megtakarítással rendelkező magánszemélyek számára biztosítsák a kiemelkedő kamatozást.

A szerződési feltételek betartását az **ÁKK Zrt.** ellenőrzi.

_(Forrás: MTI)_