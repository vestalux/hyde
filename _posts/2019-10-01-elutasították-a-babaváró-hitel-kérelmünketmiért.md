---
title: Elutasították a Babaváró hitel kérelmünketMIÉRT?
date: 2019-10-01 00:10:00
order: 

---
![](/uploads/baba.jpg)

Elutasították a Babaváró hitel kérelmünket  
MIÉRT?

Ottó ezzel a kérdéssel kereste irodánkat, ugyanis nem kapott kielégítő magyarázatot a banktól az elutasítására.  
Feleségének a munkabérével együtt 256 ezer Ft a családi jövedelmük van. Egy kisfiúk van és fél év múlva születik a következő baba.  
Javaslatunkra a panaszos levelet írt a pénzintézetnek, amire azt a választ kapta, hogy a KHR lista szerint a kérelem időpontjában van még egy hitelük, amit Ottó meg is erősített. Gépkocsi vásárlásra vették fel öt éve, ami két hónap múlva jár le. Ő már ezzel nem számolt, hisz a szerződéskötésre már visszafizetik, a hitelt törlik.  
Kérdés jogosan járt-e el a bank az elutasítással?  
Igen, mert ebben az esetben nincs döntési lehetőség, ha a amíg a KHR rendszerben szerepel, a banknak ezt figyelembe kell venni az adós vagyoni helyzetének vizsgálata során.  
Az elutasítás óta közben eltelt a két hónap, a hitelt lezárták, az ügyfél beadta ismát, most egy másik bankfiókhoz a hitelkérelmet, amit jóváhagytak, de lényegesen kevesebb összegben, mint azt Ottó várta. Mindössze 7 millió Ft maximális hitelt tudnak felvenni.

A banki gyakorlatban a hitelképesség vizsgálatnál nem csak a jövedelem terhelhetőségi mutatót vizsgálják, amikor az adható hitelösszeg nagyságáról döntenek, hanem azokat a kiadásokat is számba veszik, amik a hitel törlesztőrészletének kifizetése után család megélhetéséhez szükségesek pl. albérlet, rezsi, egyéb megélhetési költségek. Ezt nemcsak a szerződés időpontjára, hanem a következő évekre is megpróbálják kalkulálni. Mivel a feleség hamarosan a második babával lesz otthon, jövedelme várhatóan csökkeni fog, amit a családi költségvetés is meg fog érezni. Ha végül mégsem lesz meg a bevállalt baba 5 éven belül, vagy beüt egy betegség, baleset, elbocsátás, bármi, akkor fel is borulhat.