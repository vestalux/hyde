---
title: Csaló brókerek nyomában az MNB
date: 2019-02-15 00:00:00 +0100

---
![](/uploads/Bank-Robber.jpg)

Rengeteg volt tavaly a bírság. A pénzügyi piac felügyeleti hatóságaként tavaly 384 millió forint piacfelügyeleti bírságot szabott ki. A jegybank tapasztalatai szerint a leggyakoribb jogsértés a magyarországi pénzügyi piacon változatlanul a jogosulatlan betétgyűjtés és az engedély nélküli közvetítői tevékenység.‼️ A jogosulatlan szolgáltatók potenciális befektetőit csak a gyors hatósági fellépés tudja megvédeni a súlyos veszteségektől - emelte ki az MNB. Jelezte: ezért a hatóság indokolt esetben akár soron kívüli végzésben is megtiltja a jogsértő magatartás folytatását a piaci szereplőnek.

  
Bűncselekmény gyanúja esetén az MNB már a piacfelügyeleti eljárás közben feljelentést tesz a nyomozóhatóságnál, így a jogosulatlan pénzügyi tevékenységet érintő piacfelügyeleti eljárással párhuzamosan jellemzően a büntetőeljárás is folyamatban van - tájékoztattak. Tavaly az MNB 16 büntetőfeljelentést tett a piacfelügyeleti eljárások kapcsán.