---
title: 2020.03.17-től Szünetelnek a személyes meghallgatások a Pénzügyi Békéltető
  Testületnél
date: 2020-03-17 00:03:00
order: 

---
![A képen a következők lehetnek: , szöveg, amely így szól: „TEST JELENTÉS A PÉNZÜGYI BÉKÉLTETŐ TESTÜLET ÉVES TEVÉKENYSÉGÉRŐL”](https://scontent-vie1-1.xx.fbcdn.net/v/t1.0-9/s960x960/89932391_904345223331650_1421517188656791552_o.png?_nc_cat=108&_nc_sid=8024bb&_nc_ohc=0SQNsrKQ-LMAX-BWMaY&_nc_ht=scontent-vie1-1.xx&oh=c19226f720cd92a3674376a24471cc4d&oe=5ECF3C8F)

A Magyar Nemzeti Bank (MNB) keretein belül működő Pénzügyi Békéltető Testület (PBT) 2020. március 17-től határozatlan időre szünetelteti a személyes meghallgatásokat a koronavírus terjedésének megelőzése érdekében. Az elkövetkező napokra személyes meghallgatásokra behívott ügyfeleket és pénzügyi szolgáltatókat erről a PBT telefonon, illetve e-mailben is folyamatosan értesíti.

Március 16-tól úgy módosult a PBT Működési Rendje, hogy azon békéltetési eljárások, amelyeknél már kitűzték a személyes meghallgatást automatikusan írásban is folytatódnak az érintett pénzügyi szolgáltató, illetve a kérelmező ügyfél hozzájárulása nélkül. Az eljárások további gördülékeny ügyintézése így biztosított.

Azon eljárásoknál, ahol még nem tűztek ki meghallgatást, a PBT kérni fogja mindkét fél beleegyezését az írásbeli folytatáshoz. A békéltetők az erre vonatkozó beleegyezést e-mailben is elfogadják majd. A további egyéb közléseket, iratokat a PBT az eddig megszokott rendben és kommunikációs csatornán keresztül tud fogadni, illetve küldeni. Minderről a feleknek a PBT levélben is tájékoztatást küldött.

Ezen felül – noha az MNB személyes ügyfélszolgálata átmenetileg szünetel – a személyes iratleadás jelenleg még biztosított az MNB Budapest, Szabadság tér 9. sz. alatti székházának Központi Expedícióján. A PBT eljárásaira, működésére vonatkozóan a [Testület honlapján](https://www.mnb.hu/bekeltetes/bemutatkozas/eves-jelenteseink) találhatók további információk.

**Pénzügyi Békéltető Testület**