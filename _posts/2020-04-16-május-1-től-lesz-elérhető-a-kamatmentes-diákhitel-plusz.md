---
title: Május 1-től lesz elérhető a KAMATMENTES DIÁKHITEL PLUSZ
date: 2020-04-16 00:04:00
order: 

---
![A képen a következők lehetnek: egy vagy több ember](https://scontent-vie1-1.xx.fbcdn.net/v/t1.0-9/94038623_928834930882679_5102658191188033536_n.jpg?_nc_cat=106&_nc_sid=8024bb&_nc_ohc=zEPItKZSTjYAX8Najoy&_nc_ht=scontent-vie1-1.xx&oh=0a7d4c34ec31abecbdb1bd24ad6a863e&oe=5ECED7C5)

Augusztus 15-étől pedig több mint duplájára emeli a kormány a Diákhitel1 havonta igényelhető összegét.  
  
A koronavírus járvány miatt kialakult gazdasági nehézségek és a hallgatókat is nagy mértékben érintő munkaerőpiaci visszaesés pénzügyi hatásainak enyhítéseként május 1-től december 31-éig az eddigi hallgatói hiteleken kívül bevezetik a kamatmentes, szabad felhasználású Diákhitel Pluszt.  
  
Az új termék a felsőoktatási hallgatóknak legfeljebb 500 ezer forint, míg az innovációs- és technológiai miniszter által meghatározott felnőttképzésekben résztvevőknek maximum 1,2 millió forint összegben lesz elérhető.  
  
A Diákhitel Pluszt aktív jogviszonyú hallgatók, illetve a felnőttképzésben 18-55 év közötti tanulók vehetik igénybe. Az új terméket igénylők is jogosultak arra a kormány által 2018-tól bevezetett családtámogatásra, amely alapján a második gyermek megszületése esetén az édesanya diákhitelének a felét, míg a harmadik gyermek megszületése esetén a teljes diákhitel-tartozást elengedik.  
A kormány döntése értelmében a szabad felhasználású Diákhitel1 eddigi havi maximum 70 ezer forintos keretét 150 ezer forintra emelik augusztus 15-étől. Ez alapján a következő felsőoktatási tanévtől a hallgatók évi akár 1,5 millió forint kedvező kamatozású szabad felhasználású diákhitelt igényelhetnek.  
forrás: Diákhite Központ

[**__**](https://www.facebook.com/erdekvedelem.panaszkezeles.tanacsadas/photos/a.449357738830403/928834927549346/?type=3&theater#)