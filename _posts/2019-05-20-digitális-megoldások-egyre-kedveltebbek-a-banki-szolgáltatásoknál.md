---
title: Digitális megoldások egyre kedveltebbek a banki szolgáltatásoknál
date: 2019-05-20 00:00:00 +0200
menu: false
order: 

---
![](/uploads/94793_copy_1_bankolas.jpg)

  
Egyre nagyobb szerephez jutnak a digitális megoldások a banki szektorban is.   
A Cofidis Hitel Monitor kutatását az NRC Marketingkutató és Tanácsadó Kft. készítette 500 fős mintán online adatfelvétellel. Az adatok a 18-69 éves magyar internetező lakosságra reprezentatívak.  
A magyarországi válaszadók elsősorban a nagyobb pénzmozgással járó műveleteket intézik hagyományos módon. Hitelfelvételt a felmérés alapján 2 millióan igényelnének online, elsősorban a 30-49 év közötti, közép- vagy felsőfokú végzettséggel és átlag feletti jövedelemmel rendelkezők. Ennél jóval többen, csaknem 60 százaléknyian szívesen fogadnák a digitális fejlődés gyorsulását. A visszajelzések alapján különösen a 30 év alattiak gondolják úgy, hogy a folyamat gyorsabbá és kényelmesebbé tenné a banki műveleteket. Online ügyintézésre 15-20 százalékkal többen választanának számítógépet, mint okostelefont.

A Cofidis hozzátette, hogy a magyarországi adatok nem különböznek lényegesen a külföldiektől, hiszen egy 17 országra kiterjedő felmérés is arra jutott nemrég, hogy a személyi kölcsönök 61 százalékát a bankfiókokban intézték az igénylők.

(Forrás: MTI)