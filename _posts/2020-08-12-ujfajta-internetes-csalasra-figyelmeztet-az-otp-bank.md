---
title: Újfajta internetes csalásra figyelmeztet az OTP Bank
date: 2020-08-12 00:08:00
order: 

---
![Nem érhető el leírás a fényképhez.](https://scontent-vie1-1.xx.fbcdn.net/v/t1.0-9/117642435_1011558582610313_3436691360223527619_n.jpg?_nc_cat=110&_nc_sid=8024bb&_nc_ohc=JM0ICbtMGkwAX-44yP6&_nc_ht=scontent-vie1-1.xx&oh=b78e9b7bb9669855811713c4fb9367f8&oe=5F6175CF)

Újfajta internetes csalásra figyelmeztet az OTP Bank: a csalók Csányi Sándor, az OTP elnök-vezérigazgatójának nevével és arcképével visszaélve, helyenként hibás magyarsággal készült internetes hivatkozásokban kriptovalutával kapcsolatos szolgáltatásokat próbálnak népszerűsíteni. Az OTP Bank az ügyben büntetőfeljelentést tesz.

A pénzintézet tájékoztatása szerint a csalók megtévesztik a magyar internethasználókat, amikor álhírbe csomagolva, olyan nyilatkozatokat tulajdonítanak a vezérigazgatónak, amelyeket soha nem mondott, és amelyektől a leghatározottabban elhatárolódik.

A visszaélés elsősorban a közösségi médiában terjed. Az OTP Bank fokozott óvatosságra inti a felhasználókat és javasolja: ne kattintsanak Csányi Sándor arcképével és hamisított nyilatkozataival népszerűsített, kriptovalutával kapcsolatos internetes hivatkozásokra, cikkekre! Ezek a hamisított internetes tartalmak amellett, hogy egy pénzügyi csalás részét is képezhetik, informatikai-biztonsági kockázatokat is jelenthetnek – írták.

(Forrás: MTI)