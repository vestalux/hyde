---
title: Megbírságolták a Providentet
date: 2019-06-12 00:06:00
order: 

---
![](/uploads/3.jpg)

**Az MNB szerint a cég a szabálysértésével eladósodás veszélyének tette ki az ügyfeleit.**

Ötvenmillió forintra bírságolta a Provident Pénzügyi Zrt.-t a Magyar Nemzeti Bank (MNB) a jövedelemarányos törlesztőrészlet-mutató (JTM) meghatározására és felső korlátjára, az ezzel kapcsolatos ügyfél-tájékoztatásra, illetve a központi hitelinformációs rendszerbe történő adatszolgáltatásra vonatkozó jogszabályi előírások megsértése miatt.

A jegybank szerdai közleménye szerint a JTM-szabályok megsértése huzamosabb időn át a túlzott eladósodás veszélyének tette ki az ügyfeleket.

Az MNB megállapította, hogy a Provident 2015 januárja és 2018 decembere között számos esetben az adósságfék szabályok megsértésével járt el, mert egyes adósságszolgálati tételeket a hitelbírálata során figyelmen kívül hagyott, továbbá a havi nettó jövedelem igazolásának módjára vonatkozó előírások megsértésével határozta meg a JTM-et. Jelentős számú ügylet esetében emellett a jogszabályban rögzített JTM-limitet megsértve nyújtott hitelt.

forrás: Kapos.hu