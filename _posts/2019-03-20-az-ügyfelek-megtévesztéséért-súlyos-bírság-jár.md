---
title: Az ügyfelek megtévesztéséért súlyos bírság jár
date: 2019-03-20 00:00:00 +0100

---
![](/uploads/5479.png)

Mi jár annak, aki megtéveszti az ügyfeleket?  
MNB bírság!  
A pénzintézetek számára szabály, hogy hitelezésnél ugyanazon ügyfél számára - jelzálog fedezete mellett - adható hitel(ek) együttes állománya nem haladhatja meg az ingatlan értékének 80 százalékát.   
HC Központ Pénzügyi Közvetítő Kft. amely az Otthon Centrum Holding tagjaként a hitelközvetítői piac jelentős szereplője, nem vizsgálta ügyfelei esetében a fenti szabályt, és az ingatlan jelzáloghitel mellett párhuzamosan személyi kölcsönt is felvettek az ügyfeleik, több esetben vélelmezhető volt, hogy a személyi kölcsön valójában a szükséges önerőt pótolja.  
A HC Központ Kft. az azonos ügyfelek többszöri párhuzamos hitelfelvételének kockázatáról nem tájékoztatta megfelelően sem az adott fogyasztókat, sem a jelzáloghitelt folyósító hitelintézetet. Egyaránt sérülhetett így a (hitelekhez képest túl alacsony ingatlanfedezettel bíró) ügyfélkör, illetve a többes ügynököt megbízó (túlzott üzleti kockázatot vállaló) pénzügyi intézmény érdeke is.  
Magyar Nemzeti Bank (MNB) célvizsgálatot végzett, áttekintette, hogy a többes ügynök társaság megfelel-e a független pénzpiaci közvetítők tevékenységére vonatkozó jogszabályi előírásoknak.   
Az ellenőrzési eljárás a 2015. január 1-jétől kezdődő időszakot vette górcső alá.  
Az MNB vizsgálata során megállapította: a HC Központ Kft. nem tudta alátámasztani, hogy az ügyfeleknek nyújtott ajánlatai során vizsgálta-e az ügyletek - a jövedelemarányos törlesztőrészletről és a hitelfedezeti arányok szabályozásáról szóló JTM rendeletben előírt - hitelezhetőségi korlátját, így azt sem, hogy az adott ügyfélnek van-e más hitelkérelme vagy folyósított egyéb hitele.   
forrás MNB