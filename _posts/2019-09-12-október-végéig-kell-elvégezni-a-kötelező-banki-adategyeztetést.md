---
title: Október végéig kell elvégezni a kötelező banki adategyeztetést
date: 2019-09-12 00:09:00
order: 

---
![](/uploads/5479.png)

**A banki adategyeztetés október végi határidejére hívta fel a figyelmet a Bankszövetség főtitkára az M1 aktuális csatornán.**

_Kovács Levente_ elmondta: mintegy félmillió lakossági, illetve csaknem 150 ezer vállalati ügyfél nem tett még eleget a kötelezettségnek. Ez a lakossági számlák 5, a céges ügyfelek 10-15 százalékát jelenti.

Hangsúlyozta, a kötelező azonosításra a pénzmosás és a terrorizmus finanszírozása elleni küzdelem miatt van szükség. A lakossági ügyfelek közül azoknak kell megjelenni a bankokban, akik erről értesítést kaptak - döntően olyan ügyfelek, akik 2017 júniusa előtt nyitottak számlát és dokumentumaikat korábban nem másolták le -, a cégeknél azonban mindenkinek egyeztetni kell.

A kötelező banki adategyeztetésre június 26-a volt az első határidő, amelyet október 31-éig hosszabbítottak meg.

_(Forrás: MTI; kamaraonline)_