---
title: Januártól hat pénzintézet kínálhat minősített fogyasztóbarát személyi hitelt
date: 2021-01-04 00:01:00
order: 

---
![A képen a következők lehetnek: éjszaka](https://scontent-vie1-1.xx.fbcdn.net/v/t1.0-9/136069196_1125466957886141_8457539027115797101_n.png?_nc_cat=108&ccb=2&_nc_sid=730e14&_nc_ohc=ETMKRTrwMw0AX_GYIdr&_nc_ht=scontent-vie1-1.xx&oh=838a9ddd2ab59a90d97d91afe349a6d6&oe=602372C3)

Az eddigi jelentkezések alapján januártól hat pénzintézet kínálhat minősített fogyasztóbarát személyi hitelt (MSZH) – olvasható a Magyar Nemzeti Bank (MNB) honlapján közzétett tájékoztatóban.

Az elsőként jelentkező OTP már megszerezte a minősítést, öt másik pályázatot pedig már értékelnek. 2019-ben ez a hat intézmény összesen kétharmaddal részesedett az új személyi hitelek kibocsátásából – közölték.

Az MNB a piaci verseny fokozását várja az MSZH-minősítés bevezetésétől. A beföldi hitelkínálat jellemzői alapján kifogásolták többek között a díjstruktúra átláthatóságát, a magas kamatfelárakat, illetve azt, hogy a kamatok széles sávban szóródnak. Várakozásuk szerint az új hitelek nem csupán ezen változtathatnak, de egyúttal hozzájárulhatnak a digitális megoldások és a jobb minőségű szolgáltatások terjedéséhez.

A jegybank szerint a kedvező felárral kínált termékek ellensúlyozhatják azt a kamatemelkedést is, amely a teljes hiteldíj mutató (thm) korlát lejárta után várható. A fogyasztási hitelek thm-jét a kormány márciusban az év végéig rögzítette a járvány elleni gazdasági intézkedések részeként.

(Forrás: MTI)