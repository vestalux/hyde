---
title: Szingapúr és Magyarország megerősíti a két ország közötti FinTech együttműködést
date: 2020-12-10 00:12:00
order: 

---
![A képen a következők lehetnek: égbolt és túra/szabadtéri](https://scontent-vie1-1.xx.fbcdn.net/v/t1.0-9/p960x960/131149670_1110228642743306_8958520084707611730_o.jpg?_nc_cat=105&ccb=2&_nc_sid=730e14&_nc_ohc=g2wAOBN6aPgAX-R55FT&_nc_ht=scontent-vie1-1.xx&tp=6&oh=392234a6fc38b4a4908cb7ff003538b7&oe=602356F4)

A Szingapúri Monetáris Hatóság (The Monetary Authority of Singapore, MAS) és a Magyar Nemzeti Bank (MNB) a mai napon együttműködési megállapodást írt alá a Szingapúr és Magyarország közötti FinTech innovációkkal kapcsolatos együttműködés erősítése érdekében.

Az együttműködési dokumentum kereteket nyit a két ország közötti FinTech együttműködésekre. Egyrészt lehetőséget teremt arra, hogy a FinTech cégek a két ország hatóságának támogatásával léphessenek egymás piacaira. Másrészt, a két hatóság közös innovációs projekteket is indíthat. Az MNB és a MAS elkötelezett a szakmai kommunikáció folytatására a FinTech területen tapasztalható aktuális piaci trendekről és fejleményekről, valamint a pénzügyi szolgáltatások innovációjával kapcsolatos szabályozási kérdésekről.

Szombati Anikó, a Magyar Nemzeti Bank Digitalizációért és a FinTech szektor fejlesztéséért felelős ügyvezető igazgatója elmondta: „A MAS különleges partnernek számít az MNB nemzetközi innovációs hálózatában és reményeink szerint az együttműködési megállapodásnak már a közeljövőben jelentős eredményei lehetnek a szingapúri és a magyar FinTech ökoszisztéma számára egyaránt. A koronavírus-járvány hatására az együttműködések platformjai drasztikusan megváltoztak, de a kialakult helyzet elősegítheti a digitális pénzügyekkel kapcsolatos innovatív ötleteket, amelyeket az MNB és a MAS a frontvonalból kíván nyomon követni és ösztönözni.”

Sopnendu Mohanty, a Szingapúri Monetáris Hatóság FinTech területért felelős vezetője elmondta: “Az együttműködési megállapodás is rávilágít az MNB és a MAS közötti egyre erősödő FinTech partnerségre. Ez megalapozza a FinTech adta lehetőségek kiaknázását egy okosabb, hatékonyabb és a pénzügyi bevonódást magasabb szintre emelő pénzügyi szektor számára mindkét országban. A kétoldalú együttműködésünk elősegíti a pénzügyi innovációt és új lehetőségeket teremt nem csak saját országaink, hanem régióink számára is.”

Az együttműködési megállapodás aláírására a World FinTech Festival in Budapest rendezvény keretében, a 2020. évi Singapore FinTech Festivallal (SFF) együttműködésben került sor.