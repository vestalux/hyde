---
title: Átvágott a biztosító! ‼️ Idézet egy panaszos levelébő.
date: 2019-09-02 00:09:00
order: 

---
![](/uploads/bulb.jpg)

  
Amíg az ügyfelet rábeszéli az ügynök a biztosítás megkötésére minden ok, Te vagy leg..leg,… de ha kárigényt jelentesz be, akkor meg se ismer. Négy éve van lakásbiztosításom, amikor a hitelt felvettük, kötelezően előírták a vagyonbiztosítás megkötését. A biztosítás tartalmazott egy olyan pontot, hogy ha önhibámon kívül keresőképtelen leszek és nem tudom fizetni a törlesztőrészletet, azt a biztosító átvállalja, a keresőképtelenség 31.napjától.   
Február végén megszűnt a munkám,30 napos felmondási idővel, így a munkaügyi hivatalba csak március végén, a felmondási idő lejártát követően tudtam beregisztrálni, és a biztosítóhoz fordulni, hogy vállalja át a hiteltörlesztést. A havi díjunk 95.200 Ft.  
Innentől kezdve a biztosító ügyintézője elutasító lett. Azt mondta, hogy ez nem olyan egyértelmű, telefonos érdeklődésemre mindig valami más indokot hozott fel, ami miatt véleménye szerint nem fizethetnek:  
\- nem jelentettem be a biztosítóhoz a munkaviszony felmondást 15 napon belül. – mondtam, hogy azért mert a felmondó levél dátumától még munkaviszonyban voltam,30 napig  
\- nem fizethetnek, mert munkaerő-kölcsönzőnél voltam alkalmazásban – mondtam, hogy de a biztosítási szerződésben csak munkaviszony szerepel, a munkáltatóra nincs kizáró ok felsorolva.   
\- miért nem jelentkeztem be a munkaviszony megszűnésének napján a munkaügyi központba. – mondtam, hogy nem lehet egy napon két jogviszony, márpedig a munkaviszony és a munkanélküli ellátás két különböző jogviszony.  
A hivatalos elutasító levelet is megkaptam pár napja, amiben az szerepelt indoknak, hogy a munkanélkülivé válás 31.napjától állna fenn a kötelezettségünk, azonban, nem tudom igazolni, hogy a munkaviszony megszűnésétől folyamatosan nincs munkaviszonyom, mivel a munkaviszony megszűnése és a munkaügyi központhoz történő bejelentkezés között van 2 kieső nap. Ez valóban igaz, mivel a munkaviszony vége péntek volt, és hétfőn, az első munkanapon tudtam regisztrálni.   
Most itt tartok, kérem segítsetek! Szerencsére közben találtam új munkahelyet, mindössze 3 hónapról van szó. Hagyjam annyiban az ügyet, vagy van esélyem a közel 300 ezer forintot visszakapjam?  
K.Anna