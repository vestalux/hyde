---
title: Jön a Nyugdíjas célú állampapír
date: 2019-04-12 00:00:00 +0200
menu: false
order: ''

---
Jön a Nyugdíjas célú állampapír

Ősszel kerülhet piacra a nyugdíjcélú állampapír. A Pénzügyminisztérium információ alapján az új állampapír infláció feletti hozamot kínál majd, ezért várhatóan hamar népszerű lesz. Hosszabb befektetést jelent az eddigieknél, ami akár évtizedekre szóló előrelátást igényel. Ez növeli a pénzügyi tudatosság és az öngondoskodási hajlandóságát.   
Magyarországon a lakossági megtakarítások több mint fele 1 évnél rövidebb futamidejű befektetésekben áll, a háztartások háromnegyede pedig nem készít összesítést a kiadásokról és a bevételekről.

Tájékoztatás szerint az eddigi állampapírok közül több is kikerülhet a forgalomból az új termékek bevezetését követően, de az inflációhoz kötött kamatozású prémium állampapír megmaradhat, amennyiben a befektetők magasabb hozamot remélnek ettől, mint a sávos kamatozású nemzeti kötvénytől. A kormány a következő öt évben azzal számol, hogy teljesül a Magyar Nemzeti Bank 3 plusz-mínusz 1 százalékos inflációs célja.

(Forrás: MTI, PM)