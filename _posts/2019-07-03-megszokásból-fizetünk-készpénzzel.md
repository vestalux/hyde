---
title: Megszokásból fizetünk készpénzzel
date: 2019-07-03 00:07:00
order: 

---
![](/uploads/10.jpg)

**A magyarok közel fele megszokásból fizet készpénzzel, miközben a háztartások többségének van bankkártyája, és ismerik a bankkártyás fizetést - ez derült ki az elektronikus fizetési szokásokról készült országos, reprezentatív kutatásból.**

Az **Elektronikus Fizetési Szolgáltatók Szövetségének** (EFISZ) közleménye kiemeli: a kutatás egyértelműen megállapította, hogy a háztartások többsége rendelkezik bankkártyával, okostelefonnal és laptoppal. A válaszadók kétharmadának van otthonában internet előfizetése, leggyakrabban kapcsolattartásra, hírek olvasására használják az internetet, az internetezéssel töltött órák száma átlagosan napi 3 óra.

A kutatás szerint az elektronikus fizetési módokat megszokásból mellőzik, 46 százalék ezért készpénzzel fizet. A választ adók 30 százaléka azért nem használ elektronikus fizetési megoldást, mert bonyolultnak tartja, 27 százalék szerint pedig nem biztonságos. A legkevésbé ismert és használt fizetési módok a virtuális tárca és a prepaid kártya.

A felmérésből az is kiderült, hogy a válaszadók közel 30 százaléka használja saját bankjának elektronikus fizetési szolgáltatását, minden tizedik a telekommunikációs szolgáltatójának rendszerét is.

A kutatást az **Elektronikus Fizetési Stratégia** (EFS) kialakításával kapcsolatos szakmai munka részeként, az EFISZ tagjai közreműködésével készíttette a hazai elektronikus fizetés helyzetéről. A kutatás kitért a lakosság elektronikus fizetéssel kapcsolatos ismereteire, preferenciáira, valamint igényeire is.

forrás: kamaraonline.hu