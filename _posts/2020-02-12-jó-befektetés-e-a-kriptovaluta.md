---
title: Jó befektetés-e a kriptovaluta?
date: 2020-02-12 00:02:00
order: 

---
![Nem érhető el leírás a fényképhez.](https://scontent-vie1-1.xx.fbcdn.net/v/t1.0-9/85010295_879662795799893_599505699977822208_n.jpg?_nc_cat=101&_nc_ohc=5Usy3C7eyagAX94ALgp&_nc_ht=scontent-vie1-1.xx&oh=430065d81fd739a820dd4b88d82c589e&oe=5EBF5ACF)

Ezzel a kérdéssel kereste meg irodánkat Pali bácsi, aki a lejárt életbiztosítását szerette volna befektetni.

  
Kedves Pali bácsi!

  
‼️NE KRIPTOVALUTÁBA FEKTESSE A PÉNZÉT‼️  
Tömören ennyi lett volna a válaszunk. Bővebben:  
A kriptovaluták jogi helyzete szabályozatlan, jellemzően nem tartoznak a jegybankok felügyelete alá, továbbá sokszor, és kiszámíthatatlanul változik az árfolyamuk, így rendkívül magas kockázattal járhatnak. Probléma esetén a felhasználók számára egyetlen intézmény sem garantálja az ügylet megfelelő lebonyolítását, a károk megtérítését. A vitát csak polgári peres eljárással rendezhetik a fogyasztók, és sok esetben bűncselekmény gyanúja is felmerül. A világhálón rendszeresen feltűnnek pl. nagy közösségi médiaszolgáltatók által kibocsátott – a valóságban azonban még el nem érhető – kriptovaliták.  
A legfrissebb információk szerint a facebook nevében hamis előértékesítés folyik, ami a gyakorlatilag egy piramisjáték, a személyes adatokkal való visszaélés és más bűncselekmények melegágya. Pali bácsi kis híján ennek esett áldozatául.  
Az MNB információi szerint több hasonló elven alapuló portál hirdet kriptovalutát pl. Uplibra, a Calibra és a Buylibracoins amelyek a világ egyik legjelentősebb közösségi médiaszolgáltatója kriptovalutájának úgymond „előértékesítését” kínálja. Ezek színvilága, elemei az adott közösségi médiafelületre, illetve a kriptovaluta hivatalos portáljára hasonlítanak, nem zárható ki, hogy azokat illegálisan használják fel.  
‼️FIGYELEM! EZEK CSALÓK!‼️  
Magyarországon ilyen „előértékesítés” még nincs, de nem zárható ki, hogy a korábban is hamis kriptovalutákkal piramishálózatot építő hazai csoportok hasonló ajánlatokkal léphetnek elő.