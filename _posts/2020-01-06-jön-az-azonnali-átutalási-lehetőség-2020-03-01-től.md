---
title: Jön az azonnali átutalási lehetőség 2020.03.01-től
date: 2020-01-06 00:01:00
order: 

---
![](/uploads/images.jpg)

A Magyar Bankszövetség is elkötelezett a fix-díjas elektronikus számlacsomag fogyasztóbarát lehessen, elengedhetetlennek tartja az elektronikus lakossági ügyletekhez kapcsolódó illeték kivezetését.

A Bank Szövetég közleménye szerint minden feltétel adott, hogy határidőre minden banknál elinduljon az azonnali átutalás, amely hosszútávra meghatározó lépés a pénzforgalom fejlesztésében, és amellyel Magyarország Európa legfejlettebb országai közé kerül a pénzforgalom hatékonyságát illetően.

A szövetség szerint az, hogy a hétköznapi utalások szinte azonnal meg fognak érkezni, hatékonyabbá teszi a gazdaságot és az új rendszer valódi kihívója lesz minden készpénzes fizetésnek.

Az „elektronikus” számlacsomagok - fogyasztóbarát fix díjért - igen nagy számú elektronikus átutalást teljesítenek. Az ilyen számlacsomagok bevezetése, a rövidesen elindításra kerülő digitális fizetési formákkal együtt gyakorlatilag a készpénzmentes életet teszik lehetővé.

A szövetség szerint a fizetési rendszer átalakulása új számlacsomagok kialakítását is magával hozza majd, de elképzelhető az is, hogy az új konstrukciók a meglévőket egészítik majd ki.

A tervek szerint az új számlacsomagok mellett megmaradnak azok az ajánlatok is, amelyek továbbra is tartalmazzák a kétszeres ingyenes készpénzfelvételt – tették hozzá.

(Forrás: MTI)