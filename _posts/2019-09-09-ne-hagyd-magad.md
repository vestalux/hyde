---
title: Ne hagyd magad!
date: 2019-09-09 00:09:00
order:

---
![](/uploads/jog_gal_okosodjunk.jpg)

Ne hagyd magad! Nem Te vagy a hülye‼️  
Röviden így lehetne összefoglalni a István biztosítóval szembeni kálváriáját.  
Közel fél éve koccanásos balesete volt. A gépkocsijába hátulról belehajtott egy másik gépjármű. A vezető a kárt elismerte, nem tartotta be a követési távolságot. Az esetet mindkét fél bejelenetette a károkozó KGFB szerződést kezelő Aegon Biztosítóhoz. A kárszakértő a kárt felmérte, majd a kárrendező központ is rövid időn belül megállapította káralapot, közel 300 e Ft összegben. Közben István megbízott egy szervizet, aki vállalta gépjármű javítását, a biztosító által megállapított összegben. Többszöri érdeklődésre a szerviz nem tudott határidőt mondani, hogy mikor készül el a javítás, ami azért is problémás volt, mert a járművet a munkájához használta. kb 4 hét múlva a szerviz felhívta, hogy ennyiért nem tudja elvégezni a javítást, és közel dupla akkora összeget mondott, mint a biztosító által megállapított kárösszeg. Hősünk ezután elhozta a szerelőtől az autót, a munkafelvételi lapról kapott másolatot, hogy a saját felelősségére a szerviz visszaadta a járművet a tulajdonosának. Miközben István megpróbált új szervizt keresni, aki vállalja a javítást, kapott a biztosítótól egy levelet, amiben tájékoztatták, hogy a teljes kárösszeget kifizették annak a szerviznek, aki nem végezte el a javítást, és visszaadta az autót. Telefonálás a biztosítóhoz, ahol azt tanácsolták, hogy kérje a szerviztől el a pénzt....  
Telefonálás a szerviznek, mondják, hogy ők nem állnak vele semmiféle kapcsolatba, és különben sem lenne szabályos, írjon nekik a biztosító. Email a biztosítónak a tényállás leírásával, csatolva a meghatalmazás visszavonó nyilatkozat és a gépkocsi visszaadási igazolás.  
Ezek után a biztosító örömmel értesítette Istvánt, hogy írtak a szerviznek, amint visszautalja a pénzt, azonnal kártalanítják Hősünket is.  
Ekkor szakadt el a cérna Istvánnál. Én vagyok a hülye? Azért még egyszer a lehető legvisszafogottabb szavakkal leírta, hogy ha a biztosító teljesítés igazolás nélkül kifizette a teljes kárösszeget, akkor az legyen az ő kockázata, ahhoz neki mi köze.  
A biztosító a levelet ismét megköszönte és jelezte, hogy előröl kezdi a káralap kivizsgálását, és értesíteni fogja annak eredményéről.  
Természetesen ez nem egy normális ügyintézés, tanácsadóink itt kapcsolódtak az ügybe, amely folyamatban van, remélhetőleg a pozitív végeredményről hamarosan beszámolhatunk.

![](/uploads/jog_gal_okosodjunk.jpg)
