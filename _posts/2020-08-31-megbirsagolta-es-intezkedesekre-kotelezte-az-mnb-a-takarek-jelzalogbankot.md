---
title: Megbírságolta és intézkedésekre kötelezte az MNB a Takarék Jelzálogbankot
date: 2020-08-31 00:08:00
order: 

---
![Nem érhető el leírás a fényképhez.](https://scontent-vie1-1.xx.fbcdn.net/v/t1.0-9/118883910_1030001404099364_9108984492301771989_n.png?_nc_cat=101&_nc_sid=8024bb&_nc_ohc=1YLsI5eP5BsAX_KuY-m&_nc_ht=scontent-vie1-1.xx&oh=4fef1065eafe3b155d47d5701dccd543&oe=5F85E475)

A Magyar Nemzeti Bank (MNB) 2 millió forintra megbírságolta és intézkedésekre kötelezte a hitelkockázat és az informatikai biztonság területén feltárt hiányosságok miatt a Takarék Jelzálogbankot – közölte a hitelintézet a Budapesti Értéktőzsde (BÉT) honlapján.  
  
A közlemény szerint az MNB 2019. április 16-tól témavizsgálatot tartott a társaságnál a jelzálog-hitelintézetről és a jelzáloglevélről szóló törvénynek megfelelés ellenőrzése céljából.  
  
A jegybank határozatában kötelezte a társaságot, hogy a hitelkockázatok vonatkozásában legkésőbb 2020. október 31-ig, az informatika és információbiztonság területén legkésőbb 2021. január 31-ig tegyen eleget a határozatban tételesen előírt kötelezettségeinek.  
  
Az MNB kötelezte a társaságot, hogy a hitelkockázatokra vonatkozó kötelezettségek végrehajtásának ellenőrzéséről készített – az igazgatóság által megtárgyalt és a felügyelőbizottság által jóváhagyott – belső ellenőri jelentését legkésőbb 2020. november 30-ig, az értékbecslők minősítésére irányadó belső szabályozás átalakításáról szólót legkésőbb 2021. február 28-ig küldje meg a Magyar Nemzeti Banknak.  
  
(Forrás: MTI)